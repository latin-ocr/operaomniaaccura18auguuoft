142 s. Aucusnm Emscom

consequens erit, ut et Patrem dicamus natum de virgine
Maria , Patrem passum sub Pontio Pilato , Patrem resur-
rexisse et in coelum ascendisse? absit. Non hoc dicimus ‚
quia non hoc credimus. «Credidi enim propter quod locutus
» sum ¹ : η et nos credimus propter quod et loquimur.Quid est
in fide? Quia Filius de Virgine natus est , non Pater. Quid
est in fide? Quia Filius passus est sub Pontio Pilato, et mor-
tuus, non Pater. Excidit nobis ‚ quosdam male intelligen-
tes vocari Patripassianos, qui dicunt ipsum Patrem natum
ex foemina, ipsum Patrem passum , ipsum esse Patrem
qui est Filius, duo esse nomina , non res duas? Et remo-
vit istos Ecclesia catholica a communione sanctorum, ne
aliquem deciperent, ut separati litigarent.

VII. Revocemus ergo difficultatem quaestionis sensibus
vestris. Dicat aliquis mihi: Tu dixisti , nihil Patrem facere
sine Filio, neque Filium sine Patre ι· et testimonia de Scrip-
turis adhibuisti, nihil Patrem facere sine Filio, quia om-
nia per ipsum faeta sunt, nec quod factum est regi sine
Filio, quia ipse est Sapientia Patris , attingens a fine usque
ad finem fortiter , et disponens omnia suaviter· Modo mihi
dicis quasi contra te ipsum loquens , Filius natus est de
Virgine, non Pater, Filius passus est , non Pater3 Filius
resurrexit, non Pater. Ecce teneo aliquid facere Filium,
quod non facit Pater. Aut ergo confitere , facere aliquid
Filium sine Patre : aut confitere etiam Patrem natum,
passum , mortuum , resurrexisse. Aut illud , aut‘illud dic;
elige unum de duobus. Ego neutrum eligo, nec hoc , nec
illud dico. Nec aliquid facere Filium sine Patre dico: quia
mentior, si hoc dixero 2 nec Patrem natum, passum, mor-
tuum, resurrexisse dico , quia nihilominus mentior , si
hoc dixero, Quomodo, inquit, explicaberis ab his angustiis.

VIII. Placet vobis quaestio proposita. Deus adjuvet, ut

¹ Psal. cxv, 10.

