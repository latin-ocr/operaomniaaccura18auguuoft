18 s. Aueusmmr EPIScol’I

montibus. Errando enim in montibus et in collibus, de-
serunt gregem, deserunt unitatem, deserunt munitas co-
hortes adversus leones et lupos. Inde ergo revocet Deus ‚
ipse revocet. Modo audietis ipsum revocantem ς « Erra-
» verunt, inquit, oves meae in omnem montem, etin
» omnem collem altum 2 » hoc est, ‘in omnem tumorem
terrenae superbiae. Sunt enim et montes boni ; « Levavi
» oculos meos in montes ‚ unde veniet auxilium mihi 1. »
Et vide quia non tibi in montibus spes est : « Auxilium ,
» inquit, meum a Domino , qui fecit coelum et terram. »
Noli putare injuriam te facere montibus sanctis , quando
dixeris : « Auxilium meum non a montibus ‚ sed a Do-
» mino qui fecit coelum et terram. >› Ipsi montes hoc tibi
clamant. Mons erat qui clamabat : Audio in vobis schis-
mata fieri, et unusquisque vestrum dicit: «Ego sum Pauli,
» ego Apollo, ego Cephae‚ ego autem Christi2. » Leva
oculos in istum montem , audi quid dicat 3 et nec in ipso
monte remaneas. Audi enim quid sequatur : « Numquid
» Paulus crucifixus est pro vobis? » Ergo posteaquam leva-
veris oculos in montes, unde veniet auxilium tibi ‚ id est,
in auctores Scripturarum divinarum ‚ attende omnibus
medullis suis, omnibus ossibus clamantem: «Domine, quis
» similis tibi³ ‘3 » ut securus sine ulla injuria montium dicas:
« Auxilium meum a Domino, qui fecit coelum et terram 4.»
Non solum tune tibi non succensebunt montes ς sed tunc
amabunt ‚ tunc magis favebunt ; si in ipsis spem tuam

posueris ‚ contristabuntur. Angelus multa divina et mira -

ostendens homini, ab homine adorabatur, tanquam le-
vante oculos in montem. At ille a se revocans ad Domi-
num: t( Noli, inquit, facere ; illum adora ; nam ego con-
» servus tuus sum, et fratrum tuorum⁵. »

¹ Psal. cxx , 1. —- ² 1 Cor. 1, 12. -- 3 Psal. Lxxxu, 2. — 4 Id, cxx,2.
- 5 Apoc. xxu, 9.

 

