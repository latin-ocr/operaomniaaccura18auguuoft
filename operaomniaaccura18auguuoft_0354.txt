342 S. AUGUSTINI Emscopr

ideo Petrus trepidavit in mari, magnam vim tempestatis
exhorrens. Quis enim non timet illam vocem : « Qui vos
» felices dicunt, in errorem vos mittunt, et conturbant
u semitas pedum vestrorum 1? » Et quia luctatur animus
adversus concupiscentiam laudis humanae, bonum est in
tali periculo ad orationem et deprecationem convertatur :
ne forte qui laude mulcetur, vituperatione subruatur at-
que mergatur. In unda exclamet titubans Petrus, et dicat:
» Domine, salva me. n Porrigit enim Dominus manum : et
quamvis increpet, dicens ι « Modicae· fidei, ut quid dubi-
» tasti? n quare non recto itinere illum intuens ad quem
tendebas, nonnisi in Domino gloriatus es? Tamen a fluc-
tibus rapit, et confitentem infirmitatem suam atque illius
auxilium postulantem, perire non sinit. Recepto autem
Domino in navi confirmata fide atque omni dubitatione
sublata, sedatisque tempestatibus maris , ut jam ad terrae
stabilitatem , securitatemque veniatur, adorant omnes di-
centes : « Vere Filius Dei es tu. n Hoc est enim gaudium
sempiternum, quo perspicua Veritas e't Verbum Dei, et
Sapientia per quam facta sunt omnia , et eminentia mise-
ricordiae ejus , et cognoscitur et amatur.

¹ lsai. ιιι, 12.

 

