sEnMo Lxxxvm, DE VERBIS Mna-H. xx. 461

horreum recondentur. Sic enim ait ε « Colligite primum
» zizania , et alligate fasciculos, ad comburendum ea?
» frumentum autem recondite in horreum meum1. » Si
ergo usque ad messem crescunt , post messem recondun-
tur, improbe, impie, quando minuuntur? Concedo in
comparatione zizaniorum simul atque palearum frumenta
esse pauciora : tamen utraque crescunt usque ad messem.
« Cum enim abundat iniquitas , refrigescit charitas mul-
» torum² ε » crescunt zizania , crescit palea. Sed quia
toto agro deesse non potest frumentum, quod perseve-
rando usque ad finem salvum fiat, crescunt utraque usque
ad messem. Et si propter abundantiam malorum dictum
est : « Putas veniens Filius hominis inveniet fidem in
» terra 3⁴? » hocque nomine significantur quicumque len
gis praevaricatione imitantur eum, cui dictum est z « Terra
» es, et in terram ibis 4 ε » tamen et propter abundantiam
bonorum , et propter eum cui dictum est : « Sic erit se-
» men tuum sicut stellae coeli, et sicut arena maris ⁵,» etiam
illud non tacitum est ι « Quia multi ab Oriente et Occi-
» dente venient, et recumbent cum Abraham et Isaac in
» regno Dei ⁶. » Utraque ergo crescunt usque ad messem,
et suas sententias in Scripturis habent zizania vel paleae ,
suas autem frumenta. Quas qui non intelligunt , confun-
dunt, et confunduntur3 atque ita perstrepunt caeca cupi-
ditate , ut nolint obmutescere vel patefacta veritate.
XXIII. Ecce , inquiunt, dicit Propheta : « Recedite,
» exite inde , et immundum ne tetigeritis ⁷ ; » quomodo
ergo malos pro pace tolerabimus, a quibus exire et rece-
dere jubemur, ne tangamus immundum? Nos istam re·-
cessionem spiritaliter intelligimus, illi corporaliter. Nam
et ego clamo cum Propheta, et qualiacumque simus vasa ‚

¹ Matth. xm, 30. - 21d.xx1v, 12. — 3 Luc. xviii, 8. -4 Gen. ln, 19·
- ⁵1d. xv, 5. — 6 Matth. vin, ιι. - 7 Isa'i. Lu, 11.

