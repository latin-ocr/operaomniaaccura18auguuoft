SERMO Lxxxn‚ DE VERBIS ΜΑΤΤΗ. xv111. 399

» Spiritus sancti, quem habetis a Deo, et non estis vestri?
» Empti enim estis pretio magno. » Si contemnis corpus
tuum, considera pretium tuum.

XIV. Scio ego , et mecum omnis homo qui paulo attentius
consideraverit, neminem Deum timentem sub verbis ejus
non se corrigere , nisi qui putat, quia plus habet vivere.
Ipsa res est quae multos occidit, cum dicunt: Cras, cras:
et subito ostium clauditur. Remansit foris cum voce cor-
vina : quia non habuit gemitum columbinum. Cras ‚ cras:
corvi vox. Geme ut columbus, et tunde pectus ι sed pla-
gas tibi dando in pectus ‚ caesus correctus est03 ne non
3 videaris conscientiam caedere, sed malam conscientiam
pugnis pavimentare, solidiorem reddere ‚ non correctio-
rem. Geme non inani gemitu. Forte enim dicis tibi: Pro-
misit mihi Deus indulgentiam ‚ quando me correxero ,
securus sum z lego divinam Scripturam : « Iniquus in qua
» die conversus fuerit ab iniquitatibus suis, et fecerit jus·
n titiam ‚ omnes iniquitates ejus obliviscar¹. » Securus
sum , quando me correxero ‚ dat mihi Deus indulgentiam
de malis meis. Et quid ego dicturus sum? contra Deum
reclamaturus? Dicturus sum Deo: Noli illi dare indulgen-
tiam? Dicturus sum hoc scriptum non esse, hoc Deum
non promisisse? Si ista dixero, omnia falsa dico. Bene di-
cis , verum dicis ι indulgentiam correctioni tuae promisit
Deus ‚ negare non possum 3 sed dic mihi, rogo te : ecce
ego consentio et concedo et cognosco quia indulgentiam
Deus promisit tibi , crastinum enim diem quis tibi promi-
sit? Ubi mihi legis indulgentiam te accepturum ‚ si te cor-
rexeris3 lege ibi mihi quantum victurus sis. Non lego,
inquis. Nescis ergo quantum victurus sis. Esto correctus
et semper paratus Noli timere diem ultimum ‚ tanquam
furem, qui te dormiente effodiat parietem·⁷ sed vigila ‚ et

¹Ezech. xviii, 21, 22.

