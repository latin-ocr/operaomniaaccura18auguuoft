 

SERMO Lv1‚ m ΜΑΤΤΗ. v1, DE onAT. nom. 189

veniam petit z dimitte , prorsus dimitte. Si non dimiseris,
non illi noces, sed tibi. Nam ille scit qui est facturuS. Non
vis tu dimittere conservus conservo tuo : ibit ad Dominum
vestrum, et dicet ei ε Domine, rogavi conservum meum,
ut dimitteret mihi , et noluit dimittere, tu mihi dimitte.
Numquid non licet Domino debita relaxare servi sui? lllc
accepta venia a Domino recedit absolutus, tu remanes
obligatus. Quomodo obligatus? Venturum est tempus
orationis, venturum est ut dicas : « Dimitte nobis debita
» nostra , sicut et nos dimittimus debitoribus nostris ε »
respondebit tibi Dominus .· « Serve nequam, cum tanta
» mihi deberes, rogasti me , et dimisi tibi 3 nonne opor-
» tebat et te misereri conservi tui, sicut et ego tui miser-
» tus sum ¹ Ρ » De Evangelio sunt verba ista, non de corde
meo. Si autem rogatus dimiseris veniam postulanti, jam
potes dicere orationem istam. Etsi nondum idoneus es di·
ligere saevientem , tamen orationem istam potes dicere :
« Dimitte nobis debita nostra , sicut et nos dimittimus
» debitoribus nostris. » Transeamus ad reliqua.

XVIII. «Et nenos inferas in tentationem‘2. Dimitte no-
» bis debita nostra, sicut et nos dimittimus debitoribus
» nostris, » propter praeterita peccata dicimus , quae non
possumus facere, ut facta non sint. Potes agere, ut non
facias quod fecisti: quid agis, ut non sit factum quod
fecisti ‘3 Propter illa quaejam facta sunt, ista tibi sententia
orationis subvenit , « Dimitte nobis debita nostra , sicut
>› et nos dimittimus debitoribus nostris. » Propter illa in
quae potes incidere, quid facies? « Ne nos inferas in ten-
» tationem , sed libera nos a malo. Ne nos inferas in ten-
» tationem, sed libera nos a malo, » hoc est, ab ipsa ten·
tatione.

XIX. Et erunt petitiones illae tres ι « Sanctificetur no-

¹ Matth. xvm, 32. - 2 Id. vi, 13.

