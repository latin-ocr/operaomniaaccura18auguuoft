192 s. Aucusnm Eriscom

trem nostrum, nisi Patrem suum? Numquid invidit no-
bis? Parentes aliquando cum genuerint unum filium ,
duos ‚ tres, jam timent generare, ne faciant alios mendi-
care. Sed quia talis est haereditas quam nobis promittit,
quam multi obtineant, et angustias nemo patiatur 3 ideo
in suam fraternitatem vocavit populos gentium , et habet
Unicus innumerabiles fratres qui dicant z « Pater noster,
» qui es in coelis. υ Dixerunt ista qui fuerunt ante nos :
dicturi sunt qui erunt post nos. Videte quantos fratres
habeat Unicus in sua gratia, communicans cum illis hae·
reditatem , pro quibus pertulit mortem. Habebamus pa-
trem et matrem in terra , ut nasceremur ad labores ct
mortem ε invenimus alios parentes. Deum Patrem et ma-
trem Ecclesiam, a quibus nascamur ad vitam aeternam.
Cogitemus, charissimi, cujus filii esse coepimus : et sic
vivamus , quomodo decet eos qui talem habent Patrem.
Videte, quia Creator noster diguatus est esse Pater noster.

III. Audivimus quem invocare debeamus, qua spe hae-
' reditatis aeternae Patrem in coelis habere coepimus : audia-
mus quid ab illo petamus. Α tali Patre quid petituri sumus ‘3
Numquid non ab illo et hodie et heri et nudiustertius plu-
viam petimus? Nihil magnum est quod a tali Patre quae-
sivimus : et tamen videtis cum quanto gemitu , cum
quanto desiderio pluviam petamus, cum mors timetur,

et hoc timetur quod evadere nullus potest. Omnis enim ,

homo citius serius moriturus est : et gemimus, rogamus ,
parturimus , clamamus ad Deum , ut paulo serius moria-
mur. Quanto magis ad illum debemus clamare, ut venia-
mus ubi nunquam moriamur?

IV. Ideo , « Sanctificetur nomen tuum ¹, » dictum cst.
Hoc etiam ab isso petimus, ut sanctificetur nomen ejus in
nobis ε nam semper est sanctum. Quomodo autem sanc-

1 Matth. w, 9.

 

