SERMO xmx, DE vmims Luc. vu. 541
commisisse ε quare? quo regente? Deo gratias ‚ quod
motu et voce vestra intellexisse vos significastis. Jam ‚ ut
video , soluta quaestio est. Hic multa commisit , et mul-
torum debitor factus est: ille gubernante Deo pauca com-
misit. Cui deputat ille quod dimisit ‚ huic et iste deputat
quod non commisit. Adulter non fuisti inilia tua vita
praeterita plena ignorantia, nondum muminatus, non-
dum bonum malumque discernens ‚ nondum credens in
illum, qui te nescientem regebat. Hoc tibi dicit Deus tuus:
Regebam te mihi ‚ servabam te mihi. Ut adulterium non
committeres, suasor defuit ; ut suasor deesset, ego feci.
Locus et tempus defuit3 et ut haec deessent, ego feci. Af-
fuit suasor, non defuit locus, non defuit tempus : ut non
consentireS, ego terrui. Agnosce ergo gratiam ejus, cui
debes et quod non admisisti. Mihi debet iste quod factum
est, et dimissum vidisti ς mihi debes et tu quod non fecisti.
Nullum est enim peccatum quod facit homo ‚ quod non
possit facere et alter homo, si desit rector a quo factus est
homo.

VII. Jam nunc quia ut potuimus, quaestionem profun-
dam in tantilla temporis brevitate solvimus, aut si non-
dum solvimus, debitores, ut dixi, teneamur : illud potius
breviter videamus de remissione peccatorum. Homo pu-
tabatur Christus et ab illo qui invitavit, et ab eis qui pa-
riter discumbebant. Nescio quid illa peccatrixplus in Do-
mino viderat. Nam quare fecit illa omnia , nisi ut sibi
dimitterentur peccata? Noverat ergo illum posse peccata
dimittere ε illi autem noverant hominem non posse di-
mittere. Et credendum est quod omnes, id est, et illi
diScumhentes , et illa mulier accedens ad pedes Domini,
omnes hi noverant hominem non posse peccata dimittere.
Cum ergo omnes hoc nossent : illa quae credidit eum di-
mittere posse peccata, plus quam hominem esse intellexit.

