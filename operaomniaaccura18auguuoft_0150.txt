140 s. Auens'rnu zmscorx

videmus oculis , nec adhuc corde quandiu fide mundamur,
ipsa tamen fide rectissime , ac robustissime retinemus Pa-
trem ‚ Filium , Spiritum sanctum , inseparabilem esse Tri-
nitatem , unum Deum , non tres deos. lta tamen unum
Deum , ut Filius non sit Pater , ut Pater non sit Filius,
ut Spiritus sanctus nec Pater sit, nec Filius, sed Patris et
Filii Spiritus. Hanc ineffabilem Divinitatem apud se ipsam
manentem, omnia innovantem, creantem, recreantem, mit-
tentem , revocantem, judicantem , liberantem, hanc ergo
Trinitatem ineffabilem simul novimus et inseparabilem.

ΙΙΙ. Quid ergo agimus? Ecce seorsum venit Filius in
homine, seorsum Spiritus sanctus de coelo descendit in spe-
cie columbae, seorsum vox Patris de coelo sonuit, « Hic est
» Filius meus.» Ubi est inseparabilis Trinitas? Fecit vos per
me Deus intentos. Orate pro nobis, et quasi aperientes si-
num : donet ipse unde quod aperuistis impleatur. Colla-
borate nobis. Videtis enim quid susceperimus, non solum
quid 3 verum etiam qui, unde volumus dicere, ubi positi,
quomodo positi in corpore quod corrumpitur et aggravat
animam, et deprimit terrena inhabitatio sensum multa
cogitantem1. Quando ergo istum sensum a multis extraho,
et ad unum Deum Trinitatem inseparabilem colligo, ut
aliquid videam quod dicam, putas-ne in hoc corpore quod
aggravat animam , ut aliquid vobis digne loquar , potero
dicere: «Quoniam ad te, Domine, animam meam levavi2?>›
Adjuvet me, levet eam mecum. Nam infirmus sum illi, et
gravis est mihi.

IV. Solet haec quaestio ab studiosissimis fratribus proponi,
solet in amatorum verbi Dei sermone versari, solet pro
bac multum pulsari ad Deum, dicentibus hominibus: Fa-
cit aliquid Pater , quod non facit Filius3 aut facit aliquid
Filius , quod non facit Pater? Interim de Patre et Filio

¹ ap. Π, 15. — ² Psal. mxxv, 4.

 

