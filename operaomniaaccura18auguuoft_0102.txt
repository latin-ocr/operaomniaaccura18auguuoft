92 S. AUGUSTIM EPISCOPI

duri. Qui in lapide Legem acceperunt ‚ lapides mittunt.

XI. Videamus , charissimi, videamus ‚ spectemus mag-
num spectaculum : spectemus et diei crastino proponen-
dum. Videamus. Ecce Stephanus lapidatur ‚ sit constitu-
tus quasi ante oculos nostros, Eia membrum Christi ‚ eia
athleta Christi, inspice illum qui pro te pependitin ligno.
Crucifigebatur ille, tu lapidaris. Ille dixit: « Pater, ignosce
η illis , quia nesciunt quid faciunt1. » Tu quid dicis, au-
diam. Videam te, ne forte possim imitari vel te. Primo
beatus Stephanus stans oravit pro se, et ait : « Domine
» J esu ‚ accipe spiritum meum. Deinde positis genibus pro
» lapidatoribus orans, Domine ‚ inquit, ne statuas illis
» hoc peccatum. Hoc dicto obdormivirt. n Ο felix som-
nus , et requies vera. Ecce quid est requiescere ‚ pro ini-
micis orare. Sed paululum quaeso te, sancte Stephane,
expone mihihoc‚ nescio quid , quare pro te stans orasti,
et pro inimicis genu fixisti? Respondet fortasse quod intel-
ligimus : Pro me stans oravi, quia pro me qui recte Deo
servivi oravi, orando et impetrando non laboravi. Qui pro
justo orat, non laborat : ideo stans pro se oravit. Ventum
est ut oraret pro Judaeis, pro interfectoribus Christi, pro
interfectoribus sanctorum ‚ pro lapidatoribus suis ‚ atten-
dit nimiam et magnam esse impietatem ipsorum ‚ quae diffi-
cile donari posset ‚ et genu fixit. Fige genu in hac vinea ,
0 fortis operarie : fige, inquam, genu in opere hujus vi-
neae, fortissime operarie. Magnum opus tuum, egregium
et laudandum multum. Multum altum fodisti, qui odium
inimicorum de corde exuisti. Conversi ad Dominum ‚ etc.

¹ Luc. xxm, 34. -- ² Act. vu, 58, 59.

 

