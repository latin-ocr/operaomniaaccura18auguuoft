 

sumto Lvr, IN ΜΑΤΤΗ. w, DE ORAT. DOM. 185

flumina impleri, et fundos trahi? Minuta sunt, sed multa
sunt.

XIII. Quotidie ergo dicamus, et corde vero dicamus ‚
et quod dicimus faciamus ε «Dimitte nobis debita nostra,
>2 sicut et nos dimittimus debitoribus nostris. » Sponsiod
nem facimus cum Deo, pactum et placitum. Hoc tibi di-
cit Dominus Deus tuus ε Dimitte, et dimitto. Non dimisisti:
tu contra te tenes, non ego. Sane, charissimi filii mei, quo-
niam scio quid vobis expediat in Oratione Dominica , ct
maxime in tota oratione ista sententia : «Dimitte nobis de-
» bita nostra, sicutet nos dimittimus debitoribus nostris : »
audite me. Baptizandi estis, omnia dimittite : quisque
quod habet adversus aliquem in corde suo , dimittat ex
corde. Sic intrate, et certi estote, omnia prorsus vobis
dimitti, quae contraxistis , et ex parentibus nascendo se-
cundum Adam cum originali peccato , propter quod pec-
catum cum parvulis curritis ad gratiam Salvatoris, et quid·
quid vivendo addidistis, dictis, factis, cogitationibus ,
omnia dimittuntur: et exibitis inde tanquam a conspectu
Domini vestri, curn securitate omnium debitorum.

XIV. Jam propter illa quotidiana peccata, de quibus
locutus sum, quia necessarium est vobis dicere, velut quo-
tidiana mundatione ista : «Dimitte nobis debita nostra ,
» sicut et nos dimittimus debitoribus nostris : » Quid fa-
cietis? Habetis inimicos. Quis enim vivat in hac terra non
habens inimicum? Intendite vobis, diligite illos. Nullo
modo tibi potest nocere saeviens inimicus, quantum tibi
noces, si non diligis inimicum. Ille enim nocere potest
aut villae tuae , aut pecori tuo , aut domui tuae , aut servo
tuo , aut ancillae tuae, aut filio tuo , aut conjugi tuae, aut,
ut multum, si illi data fuerit potestas, carni tuae? Num-
quid quomodo tu, animaetuae? Extendite vos ad istam
perfectionem, charissimi, exhortor vos. Sed numquid ego

