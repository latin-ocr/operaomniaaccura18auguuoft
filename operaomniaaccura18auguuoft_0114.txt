104 s. AUGUSTINI Emscom

hujuscemodi experimentis vicissim et laetamur et contris-
tamur, laetamur correctis, contristamur depravatis. Ideo·
que Dominus non ait salvum futurum esse qui coeperit z
« Sed qui perseveraverit, inquit, usque in finem, hic sal-
» VUS erit ¹. »

ΙΙ. Quid autem potuit admirabilius nobis concedere
Dominus Jesus Christus Filius Dei , qui est et filius homi-
nis , quia et boe esse dignatus est, quid potuit magnifi-
centius , quam ut non solum spectatores nugacium Mune·
rum aggregaret ovili suo, sed etiam nonnullos qui illic
spectari solent? Non enim tantum amatores Venatorum ,
sed etiam ipsos Venatores venatus est ad salutem : quia et
ipse spectatus est. Audi quomodo. lpse dixit, ipse ante-
quam spectaretur praedixit, et tanquam factum esset quod
futurum erat prophetico eloquio praenuntiavit , dicens in
Psalmo ι α Foderunt manus meas et pedes meos, dinume«

» raverunt omnia ossa mea ². » Ecce quomodo spectatus

est, ut ossa ejus dinumerarentur. Et dicit apertius ipsum
spectaculum: « Ipsi vero consideraverunt , et inspexerunt
» me 3. » Spectabatur illudendus, spectabatur ab eis qui
non ei saltem faverent in illo spectaculo, sed saevirent: quo-
modo spectari fecit Martyres suos primitus , dicente Apos-
tolo: « Spectaculum facti sumus mundo, et Angelis et
» hominibus ⁴. » Sed duo genera hominum talia spectacula
spectant, unum carnalium , alterum spiritalium. Carnales
spectant, miseros putantes eos Martyres, qui bestiis sub·
jecti sunt, qui capite caesi, qui ignibus concremati, de-
testantes eos et exhorrentes. Alii vero sicut et sancti Angeli
spectant, non attendentes corporum laniatus, sed miran-
tes fidei integritatem. Magnum spectaculum praebet oculis
cordis integer animus, corpore dissipato. Haec vos cum
in ecclesia leguntur, libenter spectatis oculis cordis. Si

¹ Matth. x, 22. — ² Psal. xxi, 17, 13. -3 Ibid. -- ⁴⁴ 1 Cor. iv, 9.

