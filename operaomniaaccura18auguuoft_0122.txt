112 s. mensum Episcom

» iuventa estin utero habens de Spiritu sancto, J oseph au-
» tem vir ejus cum esset justus , et nollet eam traducere,
» voluit eam occulte dimittere ¹. » Quia enim de se gra-
vidam non esse sciebat ‚ jam velut consequenter adulte-
ram existimabat. « Cum esset justus ‚ sicut Scriptura dicit,
» et nollet eam traducere, id est, divulgare, nam hoc etiam
η multi codices habent ‚ voluit eam occulte dimittere. »
Turbatur quidem maritus, sed non saevit justus. Tanta
enim justitia tribuitur huic viro, ut nec vellet habere adul-
teram, nec auderet punire vulgatam. « Voluit eam, inquit,
» occulte dimittere : » quia non solum eam punire noluit ‚
sed nec prodere. Attendite sinceram justitiam. Non enim
propterea parcere volebat , quod habere cupiebat. Multi
enim amore carnali adulteris uxoribus parcunt, volentes
eas et adulteras habere ‚ ut eis per carnalem concupis-
centiam perfruantur. Hic autem vir justus habere eam non
vult: ergo non carnaliter diligit. Et tamen punire non
vult ; ergo misericorditer parcit. Qualis hic justus est? Nec
tenet adulteram ‚ nec propterea parcere videtur ‘2 ‚ quia
libidinose diligeret z et tamen nec punit, nec prodit. Me·
rito plane testis electus est virginitatis uxoris. Qui ergo hu-
mana infirmitate turba batur, divina autoritate firmatus est.

Χ. Sequitur enim, et dicit Evangelista: « Haec eo co-
» gitante‚ ecce Angelus Domini in somnis apparuit ei di-
» cens: Joseph, noli timere accipere Mariam conjugem
» tuam. Quod enim in ea natum est7 de Spiritu sancto
» est. Pariet autem filium , et vocabis nomen ejus Jesum.
» Quare Jesum? Ipse enim , inquit, salvum faciet popu-
» lum suum a peccatis eorum 3.» intelligitur ergo Jesum
Hebraea lingua ‚ Latine interpretari salvatorem , quod cx
ipsa nominis expositione advertimus, Tanquam enim quae-
teretur, quare « Jesum‘? η continuo subjecit„ rationem

¹ Matth. 1, ¹9· — ² Forte ne videretur. — ³ Matth. 1, 20·‚ 21.

