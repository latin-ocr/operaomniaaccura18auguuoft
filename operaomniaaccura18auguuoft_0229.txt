 

SERMO LX, DE vmtms ΜΑΤΤΗ. vt. 219

dIco : Thesaurizas, et ignoras cui congreges ea. Sicut
enim tu nescisti, sic et ille nescit. Si in illo permansit va-
nitas , numquid ad ipsum defecit veritas?

IV. Omitto dicere, quia forte dum vivis, thesaurizas
furi. Una nocte venit, et tot diebus ac noctibus congrega-
tum paratum invenit. Thesaurizas forte latroni, forte
praedoni. Nolo amplius dicere, ne commemorem et re-
fricem perpessorum dolorem. Quam multa quae congre-
gavit inanis vanitas, parata invenit hostilis crudelitas?
Non est enim meum optare, sed omnium est timere.
Avertat hoc Deus, Sufficiant flagella ipsius. Omnes ore-
mus, avertat hoc Deus. Pareat nobis, quem rogamus. Sed
si dicat quibus , quid respondemus? Tu ergo, o homo ‚ o
omnis homo, tu qui vane thesaurizas , unde mihi respon-
des tractanti tecum, et tecum quaerenti consilium in
causa communi? Dicebas enim et respondebas ε Thesau-
rizo mihi, filiis meis, posteris meis. Dixi quanta sint etin
ipsis filiis metuenda. Sed omitto poenaliter victuros filios ,
sicut optat inimicus z sic vivant sicut optat pater. Quam
multi in hos casus inciderunt , dixi, commemoravi : hor-
ruisti, et non correxisti. Quid enim responsurus eS, nisi
hoc dicas : Forte non? Et ego sic sum locutus: Forte, in-
quam, furi, forte latroni, forte praedoni. Non dixi, certe,
sed, forte. Inter forte fiet, forte non fiet: nescis ergo
quid fiet, vane conturbaris. Vides quam verum dixerit
veritas, quam inaniter conturbetur vanitas. Audisti, tan-
dem aliquando sapuisti, quia hoc ipsum cum dicis: Forte
filiis meis 3 non autem audes dicere: Certus sum quia filiis
meis; nescis cui congreges ea. Ecce ergo ut video, et ut
ante dicebam , defecisti in causa tua, non invenis quod
mihi respondeas : sed nec ego quid tibi.

V. Ambo itaque quaeramus , ambo consilium petamus.
Habemus copiam, non sapientis, sed ipsius Sapientiae.

