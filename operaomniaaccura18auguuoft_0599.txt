 

sunno ενι, DE vEnms Luc. xr. 587

» facere , et illa non omittere. » Quae facere? « ,Iudicium
» et charitatem, justitiam et misericordiam3 ct illa non
» omittere. η Facite illa, sed ista praeponite.

IV. Si haec ita sunt ‚ quid illis dixit ε « Facite eleemo-
» synam , et ecce omnia munda sunt vobis? » Quid est ,
« Facite eleemosynam? » Facite misericordiam. Quid est,
Facite misericordiam? Si intelligis, a te incipe. Quomodo
enim es misericors alteri ‚ si crudelis sis tibi? « Date elee-
» mosynam‚ et omnia munda sunt vobis. » Facite veram
eleemosynam. Quid est eleemosyna? Misericordia. Audi
Scripturam ς « Miserere animae tuae placens Deo ¹. » Fac
eleemosynam, «Miserere animae tuae placens Deo.» Mendi—
cat ante te anima tua, redi ad conscientiam tuam. Quicum-
que male vivis, quicumque infideliter vivis, redi ad con-
scientiam tuam : et ibi invenis mendicantem animam
tuam, invenis egentem, invenis pauperem, invenis aerum-
nosam , invenis forte nec egentem, sed egestate obtumes-
centem. Nam si mendicat , esurit justitiam. Quando invo-
neris talem animam tuam, (intus in corde tuo sunt illa, )
fac prius eleemosynam , da illi panem. Quem panem? Si
Pharisaeus interrogaret, diceret illi Dominus: Fac elee-
mosynam cum anima tua. Hoc enim illi dixit : sed ille
non intellexit, quando enarravit illis eleemosynas quas
faciebant, et putabant latere Christum3 et ait illis : Novi
quia facitis , decimatis mentam et anethum ‚ cyminum et
rutam: sed ego alias eleemosynas loquor z contemnitis ju-
dicium et charitatem. In judicio et charitate fac eleemo-
synam cum anima tua. Quid est in judicio? Respice, et
inveni 3 displice tibi, pronuntia in te. Et quid est charitas?
« Dilige Dominum Deum in toto corde tuo, et tota anima
» tua, et tota mente tua; dilige proximum tuum tan-
» quam te ipsum: et fecisti misericordiam prius cum ani-

¹ Eccli. xxx, 24.

