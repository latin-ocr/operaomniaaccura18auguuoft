 

smmo 1111, DE veluus ΜΑΤΤΗ. v. 155

est qui non velit. Nemo quippe inveniri potest ‚ qui beatus
esse nolit. Sed o si homines quomodo desiderant merce-
dem, sic opus mercedis non recusarent! Quis non alacri-
ter currat, cum ei dicitur : Beatus eris? Libenter audiat
et cum dicitur: Si hoc feceris. Non recusetur certamen, si
diligitur praemium3 et accendatur animus ad alacritatem
operis commendatione mercedis. Quod volumus, quod
desideramus ‚ quod petimUS‚ post erit: quod autem jube-
mur ut faciamus, propter illud quod post erit, modo sit.
Ecce incipe divina dicta recolere, et ipsa Evangelica prae-
cepta vel munera. « Beati pauperes spiritu, quoniam ip-
» sorum est regnum coelorum1. Postea erit tuum regnum
coelorum , modo esto pauper spiritu. Vis ut postea regnum
coelorum tuum sit? Vide modo tu ipse cujus sis, Esto pau-
per spiritu. Quaeris a me fortasse, quid sit esse pauperem
spiritu. Omnis inflatus non est pauper spiritu: ergo humi-
lis pauper est spiritu. Altum est regnum coelorum : sed,
« Qui se humiliat, exaltabitur2. n

ΙΙ. Attende quod sequitur ; « Beati ‚ inquit , mites ,
n quoniam ipsi haereditate possidebunt terramss. » Jam
vis possidere terram z vide ne possidearis a terra. Posside-
bis mitis ‚ possideberis immitis. Nec cum audis praemium
propositum ‚ ut possideas terram extendas avaritiae sinum ‚
qua vis possidere modo terram ‚ excluso etiam utcumque
vicino tuo 3 non te ista fallat opinio. Tunc vere possidebis
terram , quando inhaeseris ei qui fecit coelum et terram. Hoc
enim est esse mitem, non resistere Deo tuo z ut in eo quod
benefacis,ipsetibiplaceat‚non tu tibi; in eoquod mala juste
pateris ‚ ipse tihi non displiceat, sed tu tibi. Neque enim
parum est, quia placebis ei ‚ displicens tihi, displicebis
autem ei ‚ placens tibi.

ΙΙΙ. Attende tertium : « Beati lugentes, quoniam ipsi

¹ Manli. v, 3. -— ² Luc. xiv et xvlu. — 3 Matt. v, 4.

