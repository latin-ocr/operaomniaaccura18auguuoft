 

§namo XCIX, nn venais Luc. vn. 537

tergendo , unguendo pedes ejus z Pharisaeus qui invitavea
rat Dominum Jesum Christum , quia ex illo genere erat
hominum superborum , de quibus lsa'i'as propheta dicit ι
« Qui dicunt : Longe recede a me, noli me tangere, quo-
» niam mundus sum ¹ ; » putavit Dominum nescisse mu-
lierem. Hoc apud se cogitabat, et dicebat in corde suo :
« Hic si esset Propheta , sciret quae mulier illi accessit ad
» pedes. n Ideo eum nescire credidit , quia illam non re-
pulit, quia accedentem non prohibuit, quia tangi se a pec-
catrice permisit. Nam illum nescisse, unde sciebat? Quid
enim si sciebat , o Pharisaee , invitator et irrisor Domini?
Dominum pascis , ct a quo pascendus sis , non intelligis.
Unde scis , nescisse Dominum quae fuerat illa mulier , nisi
quia permissa est accedere, nisi quia illo patiente osculata
est pedes ejus, nisi quia tersit, nisi quia unxit? Haec enim
non debuit permitti facere in pedibus mundis mulier im-
munda? Ad illius ergo Pharisaei pedes si talis mulier acces-
sisset, dicturus erat quod Isa'l'as de talibus dicit : « Recede
» a me, noli me tangere, quoniam mundus sum.» Acces-
sit autem ad Dominum immunda, ut rediret munda :
accessit aegra ‚ ut rediret sana : accessit confessa, ut redi-
ret professa.

ΙΙΙ. Audivit enim Dominus Pharisaeum cogitantem. Jam
hinc intelligat Pharisaeus , si non poterat videre peccan-
tem, qui potuit audire cogitantem. Proposuit ergo homini
similitudinem de duobus , qui debebant uni foeneratori.
Etiam ipsum enim sanare cupiebat , ne gratis apud eum
panem comederet : ipsum pascentem esuriebat , ipsum
emendare, ipsum mactare ‚ ipsum manducare, ipsum in
suum corpus trajicere volebat : sicut et illi mulieri Sama-
ritanae dixit : « Sitio ². ³› Quid est, Sitio ? Desidero fidem
tuam. Dicuntur ergo verba Domini in hac similitudine, et

¹ lsai. mxv, 5. — ² Joan* iv, 7.

