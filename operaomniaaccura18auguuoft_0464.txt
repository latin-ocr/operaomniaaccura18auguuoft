452 S. mensum nmscom

Deo , non semetipsum exinaniret formam servi accipiens,
nec sentirent caeci , ut possent clamare. Sed cum opera-
retur transitoria , id est, humiliaret se ‚ factus obediens
usque ad mortem, mortem autem crucis, clamaverunt
duo caeci: «Miserere nostri, fili David. n Quia et hoc

ipsum quod Dominus et creator David , etiam filius David

esse voluit , in tempore hoc egit, transiens hoc fecit.

XII. Quid est autem, clamare ad Christum , fratres, nisi ῐ

gratiae Christi congruere bonis operibus? Hoc dico , fra-
tres , ne forte simus strepentes vocibus, et muti moribus.
Quis est qui clamat ad Christum, ut pellatur interior
caecitas transeunte Christo, id est, dispensante nobis
temporalia sacramenta, quibus admoneamur ad aeterna
capienda? Quis est qui clamat ad Christum? Qui contemnit
mundum , clamat ad Christum. Qui spernit saeculi volup·
tates, clamat ad Christum. Qui dicit non lingua, sed vita:
« Mihi mundus crucifixus est, et ego mundo1 2 » clamat
ad Christum. « Qui dispergit, et dat pauperibus, ut jus-
» titia ejus maneat in saeculum saeeu1i³ ; » clamat ad Chris-
tum. Qui enim audit, et non surdus audit ε « Res vestras
» vendite, et date pauperibus. Facite vobis sacculos non
» veterascentes, thesaurum non deficientem in coelo 3: »
tanquam vestigiorum sonitum Christi transeuntis audiens
clamet ad haec caecus, id est, faciat ista. Vox ejus in factis
sit. Incipiat mundum contemnere , inopi sua distribuere,
pro nihilo habere quae homines amant, contemnat injurias,
non appetat vindicari, paret maxillam percutienti, oret
pro inimicis 3 si quis ei abstulerit sua , non repetat, si quid
alicui abstulerit, reddat quadruplum.

XIII. Cum ista facere coeperit, omnes sui cognati, af- . ‘2‘
i

fines, amici commoventur. Qui diligunt saeculum, con-
tradicunt. Quid insanis? Nimius es : numquid alii non

¹ Galat. vi, 14. — ² Psal. cxi, 9. —— 3 Luc. xu, 30³.

 

