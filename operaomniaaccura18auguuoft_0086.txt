76 s. Aucus'nm muscom

dederunt , sed ad unum pervenerunt ‚ quia non diversa
amaverunt. Sic et vos homines oves Dei, oves gregis Dei,
nolite perturbari temporalibus diversitatibus vestris, quod
alii in honore, alii sine honore, alii eum pecunia, alii
praeter pecuniam, alii pulchri corpore ‚ alii minus pul-
chri, alii aetate fessi , alii juvenes , alii pueri, alii viri, alii
foeminae : Deus omnibus [equaliter adest. Ille apud eum
plus habet loci, qui plus attulerit, non argenti, sed fi-
dei. « Et vos, inquit ‚ oves meae , et oves gregis mei, ho—
» mines estis; et ego Deus vester ‚ dicit Dominus Deus. »
Ο beatos nos tali possessione , et tali possessore 1 Nam et
possidet nos , et possidemus illum : possidet nos ‚ ut colat
nos 3 possidemus illum ‚ ut colamus illum : sed nos coli-
mus tanquam Deum ‚ ille colit tanquam agrum : ille nos
colit, ut fructum afferamus 3 nos eum colimus , ut sruc-
tum domus. Totum ad nos recurrit, ille nostri non eget.
« Dabo tibi ‚ inquit, haereditatem tuam et possessionem
» tuam fines terrae ¹. » Ecce possessio ipsius sumus. « Do-
» minus, inquit ‚ pars haereditatis meae ‚ et calicis mei2. »
Ecce possessio nostra est : sed tamen qua distinctione?
Vos homines estis ‚ ego Dominus Deus vester, dicit Do-
minus Deus noster.

¹ Psal. 11, 8, ==== ² Id. xv, 5.

 

 

