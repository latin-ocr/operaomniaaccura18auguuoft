   
 
 
     
   
  
 
  
 
 
 
  
 
    
  

SERMo XCIX, DE vannis Luc. vn. 545

ruit. Quod cum vidisset Simon, putans hoc esse hominum,

voluit esse et suum. Quod hominum putavit , ab homini-

bus emere voluit. « Quantam, inquit, vultis a me pecu·-

» niam sumere, ut per impositionem manuum mearum
¹ n detur Spiritus sanctus? Tunc eum detestatus Petrus ait:
» Non est tibi pars neque sors in hac fide. Donum enim
» Dei putasti pecunia comparandum? Pecunia tua tecum
» sit in perditionem ² ε » et caetera quae ibi congruenter
locutus est.

XI. Quare autem hoc ego commemorare volui ‚ inten-
dat Charitas Vestra. Oportebat ut Deus prius ostenderet
se per homines operari ι sed per se deinde , ne putarent
homines , quod putavit Simon ‚ hominum illud esse, non
Dei. Quanquam et ipsi Discipuli jam hoc noverant. Nam
centum-viginti homines collecti erant, quando in eos per
nullius manus impositionem venit Spiritus sanctus ². Quis
enim tunc eis manus imposuerat? Et tamen venit, et pri—
mos implevit. Post illud scandalum Simonis, quid egit
Deus? Videte doctorem, non sermonibus, sed rebus. Idem
*ipse Philippus , qui baptizaverat homines , et non in eos
venerat Spiritus sanctus, nisi convenissent Apostoli, et
eis manus imposuissent, baptizavit eunuchum , id est,
spadonem quemdam Candaeis reginae ‚ qui adoraverat in
Jerusalem , et rediens inde legebat in curru suo Isai'am
prophetam, et non intelligebat. Admonitus Philippus ac
cessit ad currum , exposuit lectionem, instruxit fidem ,
vangelizavit Christum. Credidit eunuchus in Christum ,
t ait cum venissent ad quamdam aquam : « Ecce aqua ,
› quis prohibet me baptizari? Ait illi Philippus : Si cre-
dis in Jesum Christum? Respondit ille : Credo Filium
Dei esse Jesum Christum. Continuo descendit cum illo
in aquam3. » Impleto baptismatis mysterio et sacra-

¹ Act. vui, 19-21. — ² Id. 1, 15, et 11, 1. — 31d. v111‚36-38.
cxxv. 35

